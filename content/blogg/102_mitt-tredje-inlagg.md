---
author: sandra
category:
    - jul
    - advent
published: "2018-12-03"
---
Julen
==================================

Nu är det snart jul och vad passar då bättre än att ta lite fina julbilder. Dagens bild får därför bli en del av min julgran.

<!--more-->

[FIGURE src="image/jul.jpg?h=300" class="right w33" caption="En julig bild"]

Bilen visar en mindre del av min julgran av typen plast och står i mitt vardagsrum. Eftersom en plastgran kan se rätt så perfekt ut (inga utstickande grenar, här inte) så har jag valt att ta bilden snett ovanifrån för att få till en lite mer estetiskt tilltalande bild.

Jag har även tagit bilden väldigt nära granen, antagligen av samma anledning. När man börjar kolla närmare på bilden ser man att jag stått så nära granen när jag skulle ta bilden att min spegelbild syns i en av julgranskulorna.

Samtidigt ser jag nu att jag har fått med en annan juldekoration i bakgrunden. Jag tycker att det gör bilden lite mer intressant. Låt oss kolla lite närmare på den!

Juldekoration i bakgrunden består av en tomtefar och en tomtemor. Tomtemor är den grå figuren och tomtefar är den röda. Dessa har jag gjort ifrån ett sådant där "panduro-kit". Det var ett trevligt helgnöje för något år sedan!

[FIGURE src="image/jul.jpg?w=200&h=200&crop-to-fit&area=0,70,0,0&sharpen" class="center" caption="Tomtemor och tomtefar"]

Jag har tagit bilden med min Iphone 7 så kvalitén är godtagbar. Några särskilda inställningar jag inte använt mig av. Däremot har jag använt mig av Cimage som är ett bildhanteringsverktyg för att exempelvis beskära och ändra bilders storlek. Genom att använda mig av Cimage så har jag lyckats få ner den första bilden i det här inlägget till 15,36 KB. Hade jag däremot använt mig av CSS för att förminska storleken till max höjd 300px så hade storleken varit 1,25 MB.

[FIGURE src="image/jul.jpg?w=600&h=200&crop-to-fit" caption="Den juliga bilden i annat format"]

Anledningen till varför jag tog just en bild på vår julgran är för att den står precis bredvid det bord som jag sitter och pluggar vid. Jag tycker även att jag lyckades bra med färgkombon, rött och guld, detta år. Vad tycker du?

Här kommer sista bilden jag tänkte visa idag.

[FIGURE src="image/jul.jpg?w=600&h=200&crop-to-fit&r=180&f1=pixelate,5,5" caption="Bilden om man snurrar runt den och gör den pixlad"]
