---
---
Redovisning kmom05
=========================

I det här kursmomentet har jag först genomfört en analys av externa webbplatser, för att sedan göra en egen bildblogg.

Utvärderingen av webbplatserna har gått bra men det var lite svårt i början att hitta vilka värden jag skulle använda mig av vid mätningen. Jag har därför varit tydlig i metoden med vilka siffror jag använder utifall att någon vill återskapa samma rapport. Resultatet av analysen var att alla de tre webbplatserna som jag undersökte kan förbättra laddtiden för mobila enheter. Detta var något som förvånade mig eftersom jag trodde att man idag designade sidor med huvudfokus på mobil användning.

När jag sedan gick vidare till att skapa bloggen har jag fördjupat mig i hur Cimage fungerar. Jag tyckte det var mycket intressant att man kan använda verktyget för att få ner storleken på bilderna så pass mycket. Jag provade att jämföra på en av bilderna i jul-inlägget och där var skillnaden stor eftersom Cimage gav 15,36 KB och CSS gav 1,25 MB. Däremot tycker jag att det märks att bilderna får en sämre kvalité när jag använder Cimage. Detta kan ju både bero på att jag inte hittat rätt filter i Cimage eller att mina bilders kvalité är för dålig redan vid start. Jag provade att använda sharpen och liknande filter men fick ändå inte riktigt till ett bra resultat. Jag brukar inte redigera bilder så jag har inga bra verktyg för detta.

Jag tyckte om att arbeta med modulen "desinax/figure" eftersom stilen på sidorna blir enhetlig. Jag slipper även att definiera de olika elementen varje gång jag ville styla något med CSS. Däremot tycker jag inte riktigt om hur bilderna blev i responsivt läge. Jag var även för feg för att börja ändra i less-filen. Det jag hade önskat var att bilderna, när responsiviteten slår till, inte blir maximal storlek och tar upp hela sidans bredd. Det blev även ganska otydliga bilder så jag hade gärna lagt till sharpen och något annat filter som kunde göra så att bilden fick bättre kvalité. En sak jag vill lägga till här (så att jag inte får komplettering) är att jag valde att inte styla mini-bilden på sommar-inlägget. Det beror på att dess storlek är så liten att den inte påverkar textens läsbarhet. Inte ens i den minsta mobilskärmen.

Min allmänna uppfattning om bilder på webben är att det är något jag inte brukar tänka på i vardagen, förutom när det inte fungerar. Efter att ha genomfört det här kursmomentet har jag fått mycket bättre koll på hur bilders storlek och kvalité påverkar sidors hastighet, vilket är en viktig del för användaren. Det finns inget som är så störande som när en sida står och snurrar i dagens "snabba" samhälle.



TIL för det här kursmomentet får bli att se till att stå i rätt underkatalog i terminalen innan man gör git add.
