---
---
Redovisning kmom10
=========================

1.1 Jag påbörjade det här kursmomentet med att genomföra två stycken analyser av webbplatser. I den första analysen (uppdrag 1) skulle jag utreda vad som är trendig webbplatsdesign. Jag valde att studera fem stycken myndighetswebbplatser utifrån om/hur designelementen färg, bild, användning av tomrum, former och texturer används. När det gäller färger så kom jag fram till att detta styrs mycket utifrån vilken färg som loggan har men även att blå är en vanlig färg. Flera av myndigheterna använder sig även av ett komplementärt färgschema.

Det är en stor variation mellan webbplatserna för hur man väljer att använda bilder. Tomrum och former har för undersökta objekt varit varandras motsatser. På de sidor det finns mycket tomrum, saknas former och vice versa. En trend som ändå är genomgående är att använda rektangulära former med innehåll eller att låta bilder skapa genomskinliga linjer för vart texten ska stå. Något som däremot inte är trendigt är att använda sig av textur på sidorna.

I den andra analysen (uppdrag 2) fick jag välja själv vad som skulle undersökas. Eftersom jag tycker att responsivitet är viktigt så ville jag undersöka det i förhållande till god design. Jag valde att undersöka hur header/meny, bilder och informationen hanterades i ett responsivt läge hos tre stycken företag. Jag kom fram till att alla sidorna har en responsiv design eftersom designen är följsam och ändrar sig efter skärmstorlek. Detta görs genom media queries, procent istället för fasta mått och skalning av bilder. Däremot har jag hittat några mindre fel som oftast har med bilder att göra. Tex att en logga försvinner lite bakom en annan region eller att bilder försvårar läsbarheten av texten som ligger ovanpå.

Efter analyserna var det dags för att skapa. Jag har gjort uppdrag 3 och 4 samtidigt och kommer därför beskriva dem ihop. Jag valde att skapa en webbplats för advokatbyrån Af Solstråle eftersom jag tyckte att det lät intressant att designa något propert och dyrt. Jag började med att kopiera med rsync (så som vi gjort i komom01) från me/redovisa eftersom jag tyckte att jag hade en bra bas att stå på från tidigare kursmoment.

Jag har tre sidor på webbplatsen vilka är hem, om och blogg. Innan jag satte igång så skissade jag ner hur "hem" skulle se ut och sen fick de andra sidorna liknande utseende. Eftersom jag ville ha en annan layout på "hem" än hur vi tidigare har gjort i kursen valde jag att utnyttja columns-above och columns-below för att skapa olika sektioner. I den första sektionen har jag tre kolumner, i den andra sektionen har jag endast en kolumn (vilket är main) och i den tredje har jag två kolumner. På sidorna "om" och "blogg" har jag däremot inte delat upp innehållet horisontellt utan endast vertikalt med två kolumner på varje sida (main med sidebar right).

För att styla sidorna har jag använt mycket bilder med Cimage, "infoboxar" och ljusa färger. Anledningen till detta kan du läsa mer om på webbplatsen "om". Exempelvis har jag använt stora bilder som spänner över hela sidan i flash-regionen. För "hem" så har flash-regionen även ett textblock för att göra regionen mer intressant. Bilden får därför funktionen som bakgrund. Jag har använt det vertikala gridet för att placera ut delarna på sidorna och för att se så det blir någorlunda jämn fördelning av yta.

Jag anser även att jag lyckats ganska bra med att få sidan responsiv. Jag använder media queries och v-gridet för att ändra innehållets bredd och marginaler mot sidorna. Jag har även använt den inbyggda media querien i "figure" på en av bilderna (main på "hem"). Jag har även gjort fonten på flash-bilden responsiv genom att den minskar i storlek och till slut försvinner.

1.2 Överlag tycker jag att det har gått mycket bra att genomföra projektet. Visst har jag stött på mindre problem som att tex rätt objekt på sidan inte vill ändra sig när jag försöker styla den. Det mesta har gått att lösa genom att testa sig fram och googla. Det enda stora problemet jag har haft har varit med v-grid och h-grid. V-gridet är lite hindrande när man använder block, så som jag har använt block i columns-above och columns-below. Eftersom det inte går att döpa blocken så har jag inte hittat någon annan lösning även att pusha alla. Det gör att marginalerna mot sidorna blir ojämna och de tre blocken hamnar inte i mitten. Jag försökte använda pull för att dra tillbaka blocken lite på både "block"  och regionen "columns-above" men då förstör man v-gridet. Jag har därför låtit det vara lite ojämnt. H-gridet blir även lite förstört om man använder bilder i texten. I kmom03 har jag använt lite margin antingen ovanför eller under bilden för att få texten i rätt rad, vilket jag även har gjort i projektet på vissa delar när texten hamnar i otakt. Jag hittade ingen bättre lösning.

Eftersom jag har begränsat med tid (arbetar heltid) så valde jag att inte göra uppdrag 5 och 6 utan istället lägga ner min tid på att få första temat bra. Även om jag inte hann så tycker jag att det har funnit mycket mer tid till denna kurs än Htmlphp. Jag har kunnat prova på saker under kursmomenten och det har funnit mycket tid till projektet. Eftersom design kräver en del eftertanke så har det varit en lagom studietakt. Jag tycker att projektet har varit lagom svårt och eftersom det funnits valmöjligheter har man kunnat göra det så komplicerat som man klarar av.

1.3 Det har varit en jätterolig kurs där jag har kunnat experimentera med olika layouter, färger, former och animeringar. Jag har redan innan kursen ett intresse för design och att få saker att passa ihop så det har varit mycket givande att få lära sig mer om teorin bakom. Om jag skulle ge lite feedback till lärarna så skulle det vara att gå igenom mer om animeringar och fler exempel på hur man ska använda v-grid och h-grid på rätt sätt. Även om vi har haft många videor i början av kursen så tycker jag att det är ett bra sätt att lära sig och följa med. Jag tycker även att det är bra att bygga upp grunden först med ramverket, grid, git och liknande innan man går in på de mjukare delarna som färg, bilder m.m. Jag skulle rekommendera kursen till andra och ger den 10 i betyg.
