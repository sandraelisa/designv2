---
---
Redovisning kmom01
=========================

I och med det här första kursmomentet har jag påbörjat kursen design. Innan kursen började funderade jag en del på hur vi skulle genomföra kursen med inriktning design. Min tanke var att vi möjligtvis skulle bygga upp en enklare sida med php för att sedan fokusera på style, men jag hade inte gissat på att vi skulle få ett helt ramverk att arbeta med. Jag har inte tidigare arbetat med ramverk då kursen Htmlphp var min första kurs/kontakt med programmering.

Det var en hel del nya funktioner/verktyg att installera och hålla koll på i den här kursen och jag vet inte ens vad hälften gör (tex make eller composer) men allt har fungerat fint att installera. Det verktyg jag börjat använda är mestadels git och även det fungerar bra att använda.

Som jag skriver lite om i min me/redovisa så tycker jag att design är spännande och ger mig en möjlighet att använda min kreativa sida. Däremot har vi alla fördomar/förutfattade meningar. Det är vår hjärnas sätt att enklare kategorisera och sortera upp information. En av mina fördomar innan kursen startade var att det skulle vara enklare, men ack så fel jag hade.

Jag hade problem med att förstå strukturen från början när jag skulle styla med CSS. Jag kunde inte hitta rätt element att styla och delar av sidan hoppade runt utan min tillåtelse. Det var mycket enklare att styla i projektet BMO eftersom där hade jag själv byggt upp strukturen och visste vad jag hade gett olika delar för class. Min lösning för att ändå hitta strukturen blev att färglägga delar i regnbågens alla färger för att se vilken plats de tog upp på sidan.


TIL för det här kursmomentet var tålamod och en kaffepaus när block, bilder och text inte ville samarbeta med mig.

Ps. Jag tycker att Mikaels videor är ett stor stöd! (Ville skriva med det eftersom Mikael funderade kring dess användbarhet på senaste föreläsningen).
