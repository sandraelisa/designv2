---
---
Redovisning kmom04
=========================
Under kursmoment 04 har jag först utfört analysen av tre webbplatsers färgval för att sedan gå vidare till uppgiften med att skapa tre egna teman. Analysen tyckte jag var rolig att göra eftersom jag inte brukar reflektera över sidors färgval. Jag hittade många intressanta skillnader mellan de webbplatser som jag valde. Jag har även upptäckt att jag föredrar ljusare hemsidor framför mörkare/färgglada.

När jag skulle skapa tre teman så började jag med att skriva ner saker jag associerade med respektive tema. För det mörka temat så ville jag dels ha en riktigt mörk bakgrund i svart eller mörkgrått. Sedan ville jag även ha en stark kontrast till det mörka och en känsla av konstnärlighet/dramatik. Det resulterade i ljusgrå text och en vit ballerina som bakgrund istället för flash-bilden. Färgschemat till "dark" är monokromatiskt eftersom jag endast valt att använda mig av en färg, vinröd, till footer-partiet. Jag blandade inte in fler färger eftersom jag ville bevara kontrasten mellan vit och svart. Jag ville inte heller ha någon accentfärg till detta tema. Fonterna jag valt till meny och rubriker hoppas jag ska spegla elegans/dramatik. För att inte förstöra läsbarheten allt för mycket valde jag en mer normal font till brödtexten.

För temat colorful tänkte jag "lekfullhet" och valde därför flera starka färger med utgångspunkt i ceriserosa. Till min hjälp hade jag adobes färghjul som är ett RYB-färghjul. Färgschemat är triadiskt mellan ceriserosa, blå/grön och en nedtonad gul. Mest plats har den rosa och den blå fått tagit eftersom de ligger som bakgrundsfärger. Jag har även lagt till en brandgul när jag skapade gradients och mörklila till next/previous. Jag skulle vilja säga att gul har fått blivit min accentfärg i detta tema. Fonterna har även de fått vara lekfulla i olika san-serif.

Jag tycker att den me-sida jag använt i tidigare kmom har varit en minimalistisk sida eftersom den inte visar mer än nödvändigt innehåll. Då det här kursmomentet ändå heter färg så har jag valt ett monokromatiskt färgschema i beige. Fonterna är enligt mig mycket enkla och liknar varandra, även fast det är tre olika fonter. Det finns en accentfärg i orange/beige när man hovrar över sidebars. Den minimalistiska temat är även mitt bastema/default eftersom jag tycker om den bäst.

Från början tänkte jag använda en stylesheet som jag ändrade med variabler. När jag började ändra mer än bara färger och fonter blev det för rörigt att hålla isär så att inte de andra teman påverkades. Det resulterade därför i tre olika stylesheets.

TIL för detta kmom blir att skapa färgscheman. Jag har alltid gått på vilja färger jag tycker passar ihop men det kan vara bra att ha något stöd för det också.
