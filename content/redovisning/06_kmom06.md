---
---
Redovisning kmom06
=========================

Under det här kursmomentet har jag lärt mig mycket om varför jag tycker att något passar eller inte passar. Det känns bra att luta sig mot designelement och principer när det är något jag inte tycker stämmer, men som jag inte direkt kan säga vad det är. Principerna har varit lite svåra att förstå sig på från början eftersom alla artiklar sa olika saker. Efter att ha läst om principerna och skapat min egen bild känner jag mig mer säker. Elementen däremot är enklare att förstå sig på eftersom det är "sakerna" man faktiskt infogar i designen.

Från undersökningen av mäklares  webbplatser tar jag med mig bland annat att de alla använder lugna färger och har balanserade sidor. Balans och harmoni tror jag är en viktigt del att förmedla på webbplatser vars syfte är att skapa förtroende. Tex som i fallet med mäklare. Att använda "tomrum" är också viktigt för att skapa harmoni för användaren.

I övningarna med teman har jag låtit fantasin flöda. Det var från början svårt att skapa två teman utan att ha något mål med sidan. Jag har därför skapat egna mål vilka var "modernt" och "gammalt". Jag har skrivit mer om vad jag gjort i "rapporter" och lite om hur jag tänkt. Jag skulle vilja lyfta att jag blev väldigt nöjd med temat "modernt". Såklart finns det alltid saker att förbättra (tex den envisa submenu under navbaren som verkar vara skapad med javaskript eller något annat jag inte vet hur man kan dölja utan att radera) men jag tyckte att den passar fint med de principer jag valde att arbeta med.

Min uppfattning om the final touch är att göra det lilla extra. Med det menar jag att de tunga delarna av webbplatsen finns där så som färg, bilder, text och navigering. Då kan man börja arbeta med the final touch för att, som i mitt fall, tex lägga till en skugga på något element. Sidan fungerar utan the final touch men upplevs inte lika intressant.

TIL för det här kursmomentet är att jag lärt mig att arbeta med rörelser och animeringar, vilket var super roligt! Det ger så mycket till en webbplats.
