---
---
Redovisning kmom03
=========================

Nu är jag klar med kursmoment kmom03 och det känns skönt. Jag tycker det har varit svårt att veta man får/bör/ska utan att förstöra de olika griden. Jag har inte tidigare varit i kontakt med något av de två vi använder. Däremot anser jag inte att det vertikala gridet är hämmande utan säkert ett väldigt bra arbetsverktyg så fort jag lärt mig att använda det bättre. Det känns även som att gridet bidrar till att inte saker flyttar på sig lika mycket vid olika skärmstorlekar som när jag bara använder marginaler och float. Sidans olika delar känns helt enkelt mer fasta, vilket gör ändringar med text och bild enklare. Jag har sett till att alla regioner så som region-header, flash, breadcrumb, main, sidebars och footern är stylade med v-gridet.

Jag försökte mig även på att styla bilder och liknande inuti regionerna men då gick det inte lika bra. Jag vet inte om det var meningen att vi även skulle ha gjort det, men nu tolkade jag inte kraven så och gav upp istället. Det var alldeles för tidskrävande att sitta och räkna ut vad alla delar i en redan uppdelad region skulle ha för antal kolumner, mellanrum och utplacering. Inuti regionerna har jag därför stylat element med vanlig CSS så som float left/right och en liten del marginaler.

Till skillnad från v-gridet så förstår jag mig fortfarande inte på hur jag skulle arbeta/styla med det horisontella gridet. Jag kunde se raderna men när viss text inte låg mellan/strax ovanför raden så har jag sökt information i kursmaterialet/videorna och read.me till gridet men jag tycker inte att jag har hittat något bra sätt. Jag förstår att ändring av radhöjd eller fontstorlek kan göras, men det förvärrade bara och tillslut låg viss text (tex byline) rakt över raderna istället. Jag löste det därför med lite marginal på p-elementet. Sen har jag också ett magic number som är 48 (16 * 1,5 * 2) mellan regionerna så det är ungefär så mycket jag har arbetat med h-gridet.

I kmom03 har jag ändrat typsnittet. Tidigare hade jag ett typsnitt till hela sidan som visserligen var fint men i brödtext blev det svårläst. Numera har jag endast kvar det tidigare typsnittet Playfair i huvudmenyn. Sedan har jag Garamond-familjen på rubriker och Verdana-familjen på brödtext eftersom det stod något i kurslitteraturen att man gärna får ha olika (san-serif/serif) i rubrik kontra brödtext.

Den enda modulen jag återanvänder från kmom02 är den responsiva delen. Resterande moduler är nya men ändå i viss form en påbyggnad. Jag tycker att det är roligt att arbeta med responsivitet eftersom man kan anpassa i oändlighet, men det är även en tidstjuv. Just nu känner jag mig ganska nöjd med responsiviteten för både datorskärm, ipad och mobil men såklart skulle jag kunna göra mycket mer. Som exempel på vad jag gjort så försvinner navbararen i textform samtidigt som footern går från vertikala till horisontella kolumner. I mobilläge försvinner även push på sidor med sidebar så att mer text får plats.

TIL för den här veckan får bli hur man räknar ut den magiska numret (och även att det finns ett magiskt nummer).
