---
---
Redovisning kmom02
=========================

I det här kursmomentet har jag inte gjort några stora förändringar i stylen utan mest fokuserat på att dela upp koden i olika moduler och göra menyn responsiv. Jag gillar struktur och att dela upp koden i olika moduler så som base, layout och responsiv för att sedan ha en fil som styr i vilken ordning modulerna läses in, är bra för att skapa ordning och reda. I den tidigare kursen delade vi upp sidans innehåll i olika delar men däremot har min css-fil hela tiden varit en enda lång massa av kod vilket har gjort det svårt att överblicka när något ska ändras. Vad gäller själva språket Less så har jag inte hunnit använda mig särskilt mycket av det ännu. Däremot förstår jag att det är mycket användbart eftersom exempelvis många färger återkommer vid flera tillfällen.

Jag är inte bekant med makefiler sedan tidigare. Däremot har det gått bra att använda make för att kunna kompilera temat och på så sätt ändra stylen. Det var även intressant att innehållet i make-filen både skapade om mina filer i teman men även i katalogen htdocs. På så sätt undviker jag att behöva ändra på flera ställen.

Mitt tema är till stor del byggt på samma sätt som dbwebb-temat eftersom jag ville se om jag kunde återskapa den stilen när jag fick ett helt tomt stylesheet. Jag har fokuserat på att hålla sidan enkel och "ren" så att jag ska kunna ändra under kursen gång.  När det kommer till responsivitet har jag mycket kvar att lära. Jag har lagt en del tid på sidans meny/header som nu är hyffsat responsiv enligt mig. Det finns ett antal brytpunkter för menyn där paddingen, fontstorlek och de tre kolumnernas bredd ändras. Jag har även många gånger stylat innehållet med procent istället för fasta storlekar. Däremot skulle jag inte säga att sidan är så pass responsiv att den fungerar i mobilläge ännu.


TIL för kmom02 får bli hur/i vilken ordning de olika modulerna läses in. När jag precis hade skapat mitt tema så försvann viss del av min style, tex fontstil och vissa marginaler. Det tog en liten stund att förstå att det fanns innehåll i base.less som lästes in efter modulen kmom01 som innehöll min gamla stylesheet.
