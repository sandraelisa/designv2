---
---

Analys av aktuell webbplatsdesign
=======================

Jag kommer att välja ut fem stycken webbplatser inom myndighetsvärlden och studera dem utifrån vilken design som är trendigt idag.

Avgränsning
-----------------------

För att göra detta har jag avgränsat mig till att studera hur/om fem stycken designelement används i designen. Dessa element är färger, bilder, användning av "tomrum", former och texturer. Eftersom dessa element är omfattande har jag valt att avgränsa mig ytterligare genom att endast kommentera varje element med ett par meningar.

Urval
-----------------------

Jag har valt att närmare undersöka myndigheters webbplatser. För att göra urvalet har jag gått efter de fem myndigheter som ligger i topp på området digitalisering av tjänster 2017 enligt nedanstående artikel. Dessa är Försäkringskassan, Konsumentverket, Kriminalvården, Skatteverket och Försvarsmakten.

[Artikel på IDG.se](https://topp100.idg.se/2.39772/1.677705/topp100-2017-myndigheter)

Metod
-----------------------

Jag har valt att använda mig av kurslitteraturens artikel "Design elements & principles" för att bättre förstå designelementen och hur de definieras. Eftersom artikeln både tar upp element och principer har jag valt att utgå från Mikaels föreläsning "kmom06 design med Mikael" för vad som kan anses vara designelement.

Jag använder Firefox Developers colorpicker för att ta fram färgerna från webbplatserna. För att sedan undersöka vilket slags färgschema som webbplatsen följer så använder jag Adobe Color CC som är ett RYB-färghjul, dvs de primära färgerna är röd, gul och blå.


Resultat
-----------------------

### Försäkringskassan

[FIGURE src="image/fkassa.PNG?height=500"]

Den färgpalett som används är till största del två färger av grön. Den ena gröna färgen är samma färg som Försäkringskassans logga och den andra är en ljus pastellfärg av grön. Övriga färger är gul, orange, blå och rosa som används som accentfärger mot en grå bakgrund. Jag skulle därför säga att färgschemat är monokromatisk i grön med fyra accentfärger.


<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #116a3e">
<td style="height: 50px; width: 50px; background-color: #f0ffee">
<td style="height: 50px; width: 50px; background-color: #f2cd14">
<td style="height: 50px; width: 50px; background-color: #f78d2d">
<td style="height: 50px; width: 50px; background-color: #fff5eb">
<td style="height: 50px; width: 50px; background-color: #4b99c9">
<td style="height: 50px; width: 50px; background-color: #e06287">
<td style="height: 50px; width: 50px; background-color: #ffecf0">
</tr>
</table>

Försäkringskassan är mycket sparsam med att använda sig av bilder. De få bilderna som används är antingen mycket små eller tecknade. Lika så är de sparsamma med tomrum och använder nästa hela sidan med informationsboxar som har små marginaler emellan. Även på undersidorna saknas tomrummet eftersom den västerställda texten ofta har högerställda informationsboxar. Vissa informationssidor har däremot endast text vilket skapar lite luftighet.

Försäkringskassan har däremot inte sparat på användningen av former med tanke på att innehållet oftast är inrutat i olika rektangulära boxar vilket skapar mycket kanter. För att mjuka upp lite har vissa ikoner fått en rund form.

Någon textur eller mönster använder sig inte myndigheten av på webbplatsen.



### Konsumentverket


[FIGURE src="image/kverket.PNG?height=500"]

Konsumentverket använder sig av ett komplement färgschema där blå i olika nyanser sedan kompletteras av brun som är dess motsats i färghjulet. Den mörkblåa färgen som används i bland annat header och footer är även samma färg som används i Konsumentverkets logga.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #162259">
<td style="height: 50px; width: 50px; background-color: #83726e">
<td style="height: 50px; width: 50px; background-color: #0074cc">
<td style="height: 50px; width: 50px; background-color: #f4f8fb">
</tr>
</table>

Det finns vissa bilder på webbplatsen som exemplifierar sidans innehåll men de är ofta i mindre version. De bilder som finns visar många gånger människor med olika ålder, ursprung och kön.

Konsumentverket har valt att lägga vissa delar av informationen inom boxar/rektangulära former men oftast avdelas innehållet av linjer istället. Skillnaden mellan formernas färger och dess bakgrund är ofta liten vilket inte skapar så stor kontrast och gör att man knappt märker av att det är former. Genom att inte använda så mycket former, och genom att de befintliga formerna är neutrala mot bakgrunden, så skapas en känsla av tomrum och luftighet.

Konsumentverket verkar inte använda sig av textur i sin design.

### Kriminalvården

[FIGURE src="image/kvarden.PNG?height=500"]

Kriminalvårdens färgschema är liksom Konsumentverket ett komplementärt färgschema då både gul och brun är motsatser till blå. Kriminalvården använder sig dock av lite andra nyanser av blå. Intressant att notera är även att Kriminalvårdens logga består av blå, gul och röd men den röda färger återkommer endast vid ytterst få tillfällen på sidan.


<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #003d58">
<td style="height: 50px; width: 50px; background-color: #195068">
<td style="height: 50px; width: 50px; background-color: #edcd00">
</tr>
</table>

Kriminalvården använder sig av många bilder i olika delar av layouten. Det finns både stora och små bilder och de används både för att exemplifiera innehållet av en text likväl som i både header och footer.

På webbplatsen finns det gott om tomrum då varken linjer eller boxar rutar in information och kapar av tomrummet. Istället har man på många undersidor låtit bilders kanter skapa osynliga "linjer" där informationen står. Genom att inte färglägga, eller bara svagt färglägga, sidans regioner skapas även mer tomrum.

Även fast webbplatsen inte innehåller så mycket rektangulära former (förutom bilderna) som tidigare undersökta webbplatser så återkommer den cirkulära formen ofta och skapar ett mjuk intryck.

Likt tidigare webbplatser återfinns inte textur på Kriminalvårdens webbplats, förutom i bilder.

### Skatteverket

[FIGURE src="image/skv.PNG?height=500"]

Likt Kriminalvården har även Skatteverkets webbplats ett komplementärt färgschemat med färgerna blå och gul vilket även är samma färger som Skatteverkets logga. Skillnaden är däremot att Skatteverket använder den gula färgen som basfärg medan Kriminalvården använder blå som bas.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #fdd327">
<td style="height: 50px; width: 50px; background-color: #077eb5">
<td style="height: 50px; width: 50px; background-color: #1c5288">
<td style="height: 50px; width: 50px; background-color: #d17d00">
</tr>
</table>

På webbplatsen finns vissa bilder med samhällets olika personer men oftast finns endast ikoner eller tecknade bilder. Genom att endast lägga visst innehåll i rektangulära former med liten kontrast mot bakgrunden skapas en känsla av mer tomrum. Många gånger får texten på webbplatsen ligga fritt mot bakgrunden. De former som finns är som tidigare nämnt informationsboxarna men dessa har ofta något rundade hörn.

Någon textur i designen har jag inte kunnat hitta.

### Försvarsmakten

[FIGURE src="image/fmakten.PNG?height=500"]

Försvarsmakten använder sig av få färger i sin design. Istället har man låtit bilderna stå för färgen. Texten är antingen svart, grå eller vit och bakgrunden är oftast ljust grå eller vit. Jag skulle därför säga att det är ett akromatiskt färgschema med accentfärgerna blå och grön vid hovereffekt eller för att belysa en knapp. Tilläggas kan även att försvarsmaktens logga på webbsidan är svart och vit men vid en sökning på google återfinns den även i färgerna blå, gul och röd.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #716f6f">
<td style="height: 50px; width: 50px; background-color: #ffffff">
<td style="height: 50px; width: 50px; background-color: #2b2827">
<td style="height: 50px; width: 50px; background-color: #1f43ef">
<td style="height: 50px; width: 50px; background-color: #45ec96">
</tr>
</table>

Webbplatsen innehåller mycket bilder av verksamheten i både stora och små versioner. Ibland används de som bakgrund och ibland för att belysa innehållet i en text. Vissa bilder har även animeringar vilket gör att de blir större eller ljusare som hovereffekt men även att bilderna åker in från botten vid skrollning på sidan.

På webbplatsen finns gott om tomrum och marginaler eftersom det finns få inboxade delar och texten får ofta ligga fritt i samband med en bild. Det finns däremot inte så mycket former på sidorna, förutom att bilderna skapar rektangulära former och vissa ikoner är runda.

Jag har kunnat hitta militärmönster som bakgrund på vissa divar men däremot inte något som direkt är textur.

Analys av trendig design för myndigheter
-----------------------

Inom den digitala myndighetsvärlden verkar färgerna styras utefter vilken färg respektive myndighet har på sin logga. Det är endast i ett fall (Kriminalvården) där man uteslutit en av färgerna, vilket är den röda färgen. En anledning till detta skulle kunna vara att den röda färgen ofta kopplas ihop med varning och rörelse. Om syftet var att skapa en lugn och harmonisk sida, vilket jag uppfattar sidan som, skulle den röda färgen ha kunnat motverka det syftet. Andra aktuella färger på webbplatserna är blå vilket är en färg som skapar lugn.

Tre stycken myndigheter har valt att använda sig av komplementärt färgschema men låter endast en av de två färgerna vara basfärg. Detta gör att två webbplatser som använder samma färger i paletten (Skatteverket och Kriminalvården) ändå får två helt olika utseenden färgmässigt. Kriminalvårdens sida, som jag nämnt tidigare, uppfattas som lugn enligt mig. Skatteverkets sida uppfattas istället som pigg vilket är en av de egenskaper som vi associerar gul färg med.

När det kommer till bilder och hur de används i designen är det stor skillnad på de fem webbplatser jag valt att undersöka. Två webbplatser, Kriminalvården och Försvarsmakten använder bilder i olika storlekar genomgående i designen. De tre andra webbplatserna använder bilder mer sparsamt. Däremot verkar det vara viktigt inom myndighetssfären att de bilder man faktiskt väljer att ha med visar samhället stora variation av medborgare. Undantaget till detta är Försvarsmakten där bilderna ofta visar verksamheten.

För de webbplatser som ingår i den här undersökningen är tomrum och former många gånger varandras motsats och det går inte att dra någon slutsats om vilket av dessa som är mest trendigt. Däremot är den vanligaste formen på alla sidorna rektangulära former med innehåll. När dessa former används i stor omfattning upplevs dock tomrummet som mindre än om texten skulle ha legat fritt på sidan. På Försäkringskassans sida finns många innehållsboxar med stor kontrast mot bakgrunden genom färgval vilket skapar mindre tomrum. Däremot på Försvarsmakten används mindre innehållsboxar vilket gör att sidan upplevs som luftigare. För att fortfarande uppnå struktur på sidan använder Försvarsmakten bildernas osynliga linjer för att ordna in informationen, vilket jag tycker är ett mycket bra alternativ för att skapa tomrum. Andra former som används är cirklar men det är inte någon stor omfattning och ofta är cirklarna en del av ikonernas design.

Något som däremot inte alls verkar vara aktuellt i myndigheters webbdesign är textur så som tex mönster av sten, trä, tyg eller liknande. Visst finns det lite textur i bilderna som vissa webbplatser har men jag tycker inte att det räknas. Vad anledningen är till detta vet jag inte, men om jag skulle dra en egen slutsats skulle det vara att det är svårt att använda textur på rätt sätt utan att det ser omodernt ut eller att läsbarheten försvåras.


Referenser
-----------------------

Nedan finns mina källor:

[Försäkringskassan](https://www.forsakringskassan.se/)

[Konsumentverket](https://www.konsumentverket.se/)

[Kriminalvården](https://www.kriminalvarden.se/)

[Skatteverket](https://www.skatteverket.se/)

[Försvarsmakten](https://www.forsvarsmakten.se/sv/)

[Design elements & principles](https://www.canva.com/learn/design-elements-principles/)

[Mikaels föreläsning kmom06](https://www.youtube.com/watch?v=0pMS7FahOt4)

[Länk till Adobe Color CC](https://color.adobe.com/sv/create/color-wheel/)

Övrigt
-----------------------

Det är endast jag som har utfört studien.
