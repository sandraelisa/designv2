---
---

Webbplatsers färgval & känsla
=======================

Jag kommer att välja ut tre stycken webbplatser och dokumentera deras val av färg och vilken känsla som sidorna sänder ut.

Urval
-----------------------

Jag har valt att närmare undersöka de tre första försäljarna av mobilabonnemang som kommer fram om jag googlar på "köpa mobilabonnemang". Dessa är Tele2, Tre och Halebop. Anledningen till valet är att det precis gick en sådan reklam på tv medans jag satt och funderade. Jag har valt att avgränsa mig genom att inte undersöka återförsäljare av mobilabonnemang, så som elgiganten som egentligen är den första annonsen som kommer upp vid en sökning.

Metod
-----------------------

Jag har valt att använda Firefox Developers colorpicker för att ta fram färgern från webbplatserna. För att sedan undersöka vilket slags färgschema som webbplatsen följer så använder jag Adobe Color CC som är ett RYB-färghjul, dvs de primära färgerna är röd, gul och blå.

För att få med en större del av webbplatserna har jag för varje aktör lagt in två bilder. Den första bilden visar förstasidan i fullskärm och den andra sidan är en utzoomad version med innehållet på första sidan. Detta kan göra att sidorna ser lite mer plåtriga ut, än i det läge som skaparen av sidan hade önskat. När jag pratar om känsla har jag däremot utgått ifrån vad jag upplever när jag kollar på sidorna i full storlek på respektive hemsida.

Resultat
-----------------------

### Tele2

[FIGURE src="image/Tele2_first.PNG?height=500"]
[FIGURE src="image/Tele2_second.PNG?height=500"]

Tele2 har valt färger som går i mestadels i vitt och svart. Andra färger som återfinns för olika val på sidan är orange, grön, blå, lila och lila/rosa. Sedan använder de även många bilder på sidan i alla regnbågens färger.

Det går inte direkt att säga ett färgschema som använts eftersom de har använt hela färghjulet som accentfärger till en annars mycket vit och svart sida. Eventuellt skulle man kanske kunna kalla det ett triadiskt färgschema mellan orange, blå och grön som även använder lila/rosa som komplementfärg.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #eb7300">
<td style="height: 50px; width: 50px; background-color: #43b02a">
<td style="height: 50px; width: 50px; background-color: #00cb6c">
<td style="height: 50px; width: 50px; background-color: #009fdf">
<td style="height: 50px; width: 50px; background-color: #005eb8">
<td style="height: 50px; width: 50px; background-color: #e6007e">
<td style="height: 50px; width: 50px; background-color: #790089">
</tr>
</table>

Tele2 har valt "Tele2SlabWeb-Heavy, Georgia, serif" till H1, H2 och H3. För brödtexten används "Tele2SlabWeb-Regular, Georgia, serif". Alla fonterna är serif men skiljer sig mycket åt till följd av bokstävernas tjocklek.

Min uppfattning är att Tele2 vill nå ut till en yngre, teknikintresserad generation vilket jag tycker att de lyckas väl med. Sidan känns "cool". Svart och vit som basfärger gör att alla accentfärger står ut och det är lätt för ögat att hitta exempelvis "Välj abonnemang" i neonblått mot en svart bakgrund. Däremot tycker jag att den är lite för "tung" med de stora svarta partierna.

### Tre

[FIGURE src="image/Tre_first.PNG?height=500"]
[FIGURE src="image/Tre_second.PNG?height=500"]

Tre har valt ljusgrått och vitt till största del. Sedan använder de ofta gradient mellan färgerna gul, orange, lila, rosa och röd. Färgschemat är analogt eftersom alla de uppräknade färgerna ligger nära varandra och de är även rena (djupa) färger i varma toner.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #fc8d0d">
<td style="height: 50px; width: 50px; background-color: #f15312">
<td style="height: 50px; width: 50px; background-color: #f1394e">
<td style="height: 50px; width: 50px; background-color: #fb2c9f">
<td style="height: 50px; width: 50px; background-color: #eb2e31">
</tr>
</table>

Fontstil för H1, H2, H3 och brödtext är i första hand Helvetica men annars Arial. Dessa stilar är båda san-serif.

Sidans syfte är att sälja och det tycker jag de lyckas väl med genom att ha mycket bilder och lite text. Sidan känns luftig, ljus och de varma färgerna är inbjudande. Min känsla är "lätt och smidigt" men för även tankarna till sommaren.


### Halebop

[FIGURE src="image/Halebop_first.PNG?height=500"]
[FIGURE src="image/Halebop_second.PNG?height=500"]

Halebop använder sig till största del av vit och ljusblå. Andra färger som förekommer är rosa, gul och en blå/grön färg. Alla färgerna anser jag vara "tint" eller pastellfärger. Med det menar jag att de är en ljusare variant men det innehåller ändå mycket färg.

Färgschemat skulle jag säga är triadiskt men där de blå nyanserna får större utrymme tillsammans med en viss del rosa och den gula färgen används mer som accentfärg.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #9edcdc">
<td style="height: 50px; width: 50px; background-color: #b6e8e8">
<td style="height: 50px; width: 50px; background-color: #d6efe9">
<td style="height: 50px; width: 50px; background-color: #5acc9e">
<td style="height: 50px; width: 50px; background-color: #fcf32c">
<td style="height: 50px; width: 50px; background-color: #ff957c">
</tr>
</table>

Halebop använder halebopxtrabold utan andra alternativ för H1 på första sidan och halebopmedium, Arial, sans-serif för resterande H1, H2 och H3.
För brödtext används haleboplight, Helvetica Neue, Helvetica, Arial, sans-serif. Alla stilarna är san-serif.

Med största sannolikhet vänder sig Halebop till en yngre generation och då tror jag säkert att många uppskattar "när det händer saker". För mig känns sidan lite för sprallig. Sidan har mycket färger, figurer, boxar med "deals" och språket i övrigt är ungdomligt. Känslan jag får är "färgglatt och nästan lite barnsligt".


Analys
-----------------------

Alla de tre sidorna har mycket bilder och lite text vilket är smart om man vill sälja telefoner i stora mängder och snabbt. Min uppfattning är att Tre är den sida som riktar sig till ett större ålderspan (eller en mer anonym kund) genom att både ha en enklare sida i förhållande till de andra, men även att den känns luftig/ljusare/mer stilren. Tele2 och Halebop känns mer ungdomlig men på olika sätt. Tele2 känns som en cool sida medans Halebop nästan går åt det barnsliga hållet.

Den sida som attraherar mig mest är tre:s sida även fast jag sedan länge är kund hos Tele2. Det som gör att Halebop och Tele2 sidor inte kändes lika bra skulle jag tro var just färgerna. Tele2 sida var för tung och hade hårda kontraster. Halebops sida hade för mycket färger, överallt. I övrigt är alla sidor relativt lika (samma telefoner, mycket bilder, lite text). En nackdel som Tre sida har är även det jag tycker är positivt, dvs den är tråkigare. Skulle man ställa alla sidor bredvid varandra skulle definitivt Halebops sida dra flest blickar till sig, vilket är bra i marknadsföringssyfte.

Referenser
-----------------------

Nedan finns mina källor:

[Länkt till Adobe Color CC](https://color.adobe.com/sv/create/color-wheel/)

[Länk till Tele2 hemsida](https://www.tele2.se/)

[Länk till Tre hemsida](https://www.tre.se/privat/)

[Länk till Halebops hemsida](https://www.halebop.se/start)

Övrigt
-----------------------

Det är endast jag som har utfört studien.
