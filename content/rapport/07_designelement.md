---
---

Tema designelement
=======================

I mitt tema designelement har jag valt att fokusera på ett antal designelement som skapar och betonar stilen jag valt. När jag skulle börja med temat var jag tvungen att skapa ett mål/syfte med temat innan jag kunde börja använda elementen. Jag valde därför att skapa ett tema med en stil som ska likna ett gammal brev eftersom jag under tidigare kmom sett en snygg font i gammal stil. Det första elementet jag använde var textur i form av en bakgrundsbild som liknar gammalt brevpapper. Eftersom varken vit eller svart text gav bra läsbarhet mot bakgrunden har jag använt elementet genomskinlighet i kombination med elementet "gradient". Detta gav texten bättre läsbarhet samtidigt som det inte blev lika skarpa kanter genom att tona ut textdelen mot bakgrunden genom gradient-verktyget. Sedan har jag såklart även infogat tidigare omnämnd font som en del av designelementet typografi.

Jag har även valt att rama in bilderna på webbplatsen vilket blev det sista elementet. Inramning kan användas för att dekorera och belysa någonting men i mitt fall använde jag det för att passa in bilderna till designen. Bilderna såg nämligen moderna ut, utan inramning vilket inte passade in. Inramningen gav bilderna en äldre stil eftersom det för tankarna till fotografier som mycket väl kan finnas på gamla brev.


Min källa för tolkning av designelement har varit  [Design Elements & Principles](https://www.canva.com/learn/design-elements-principles/)
