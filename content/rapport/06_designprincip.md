---
---

Webbplatsers designprinciper
=======================

Jag kommer att välja ut tre stycken webbplatser och studera dem utifrån olika designprinciper.

Urval
-----------------------

Jag har valt att närmare undersöka de tre mäklarfirmor som har fått bäst betyg enligt SVD mätning juni 2018. Dessa är Länsförsäkringar fastighetsförmedling, Skandiamäklarna och Notar.

[Artikel på SvD](https://www.svd.se/har-ar-maklarna-som-far-bast-och-samst--betyg#sida-11)

Metod
-----------------------

Jag har valt att använda mig av kurslitteraturens artikel "Visual Literacy". Det beror på att rapporten ska handla om designprinciper och jag tyckte att den artikelns definition av principer var den bästa. I resterande kurslitteratur finns andra definitioner av vad ska anses vara principer och element. I den andra litteraturen är det däremot mer blandat mellan element och principer. Jag har även använt mig av artikeln "Design elements & principles" för att bättre förstå de olika principerna och elementen. Däremot utgår jag fortfarande efter den först nämnda artikelns definition, dvs att principerna är balans, perspektiv, harmoni, enighet, rörelse och variation.


Resultat
-----------------------

### Länsförsäkringar fastighetsförmedling

[FIGURE src="image/lansfast.PNG?height=500"]

Webbplatsen finns till för att annonserna ut mäklartjänster så som att sälja, köpa och värdera bostäder. Designen på förstasidan "hem" har mycket bilder och en blå/vit färgskala. Även fast sidan består av många delar känns den fortfarande ganska avskalad och lugn vilket gör det lätt för användaren att navigera på sidan. Eftersom en av de största anledningarna till att besöka en mäklares hemsida är för att söka bostäder tycker jag att sidan uppnår det målet. Särskilt med tanke på att "above the fold" består av en stor sökruta.

Två av de designprinciper som används är balans och harmoni, tex i hur sidan är uppdelad i ljusa och mörkblåa delar och att inte alla tunga delar ligger på ena sidan av sidan (se exempelvis menyn och bostadsbilderna). För dessa delar har exempelvis färger använts vilket är ett designelement men även grid och linjer. Även på de andra sidorna på webbplatsen finns balans genom färger och uppdelning av information så att inte allt som känns tungt har hamnar på ena sidan av webbplatsen sida.



### Skandiamäklarna

[FIGURE src="image/skandia.PNG?height=500"]

Skandiamäklarnas syfte är även det att sälja mäklartjänster och utformningen av sidan är lik Länsförsäkringars webbplats. Däremot använder sig skandiamäklarna lite mer av olika former och linjer (ytterst marginellt), lite färre stora bilder och har även lagt till puderrosa till färgpaletten. Designen känns lite tråkigare än Länsförsäkringars webbplats och jag tror det beror på alla delar/rutor av information och bilder. Det känns lite mer stelt. Det är lätt att hitta information om köp/sälj av bostäder vilket även gör att sidan uppfyller sitt syfte.

Även här finns balans med som princip men jag väljer istället att lyfta en annan princip, vilket är enighet (unity). Tex har den första sidan liknande former, kvadrater och rektanglar som skapar sidan. Allt är inrutat i olika boxar vilket skapar ett mönster. Designelement är alltså former, linjer och mönster. De andra sidorna använder också linjer och former men det är mer fokus på information istället för design.

### Notar

[FIGURE src="image/notar.PNG?height=500"]

Notars webbplats har, som många andra mäklarsidor, ett syfte att förmedla sina mäklartjänster. Designen innehåller lite mindre delar av information/bilder men delarna som finns är större i förhållande till de andra granskade webbplatserna. Sidan fokuserar mycket på kontakt med användaren och uppfyller mycket väl sitt syfte. Min känsla är att sidan känns luftig och förmedlar ett djup.

Även Notar använder balans som princip genom tex att ha jämvikt mellan sidornas delar. En stor bild med mycket färg vägs sedan upp med ljusare områden nedanför. Sidans delar är jämnt fördelade tex genom att visa tre mindre bostadsbilder för att sedan visa två lite större delar nedanför.
Notar har använt element som "negative space" genom tomrum, symmetri genom lika mycket tyngd på båda sidorna och djup genom de stora bilderna. Samma princip och element återfinns även på resterande sidor.


Analys
-----------------------

Undersökningen av mäklares webbplatser visar att balans är en viktig del av en sida. Det skapar harmoni och lugn. Däremot får det inte bli för balanserat genom att ruta in alla delar för då kan det lätt bli stelt, så som jag upplever Skandiamäklarnas webbplats. Då kan det vara bättre att bryta designreglerna vilket även är ett viktigt element (nr 16) enligt artikeln "Designelement and principles". Lite skämtsamt skulle kan kunna säga att Skandiamäklarna skulle "think outside the box" och gjort webbplatsen lite mer intressant genom mindre strikta linjer och former och kanske lite mer djup. 


Referenser
-----------------------

Nedan finns mina källor:

[Länsförsäkringar fastighetsförmedling](http://www.lansfast.se/)

[Skandiamäklarna](https://www.skandiamaklarna.se/)

[Notar](https://www.notar.se/)

[Visual Literacy](https://dbwebb.se/article/vl.pdf)

[Design elements & principles](https://www.canva.com/learn/design-elements-principles/)

Övrigt
-----------------------

Det är endast jag som har utfört studien.
